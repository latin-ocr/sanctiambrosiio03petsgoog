VI Praefatio.

memineris, qua ille Ausonium ut scriptiones suas secum
communicaret rogauit. deinde sna sponte Ambrosius hunc
librum imperatori mittere potuit perfectam regis summi ima-
ginem ei ad imitandum propositurus. neque sine causa factum
esse puto ut Dauidis bellicae et imperatoriae uirtutes in hoc
libello tantis laudibus celebrentur¹)‚ tam saepe uenia et
misericordia eius praedicentur2). ac re uera inter illum et
Theodosium similitudinem quandam intercedere nemo negabit.
nam et, hic bello inclaruit uirtuteque sua rem publicam ser-
uauit ac restituit et inimicis libenter ueniam impertiuit‚
denique, quae res maximi momenti est, sicut Dauid delicto
a se commisso uehementer doluit humilique modo paeniten-
tiam egit. ac talem eius imaginem Ambrosius in oratione
quae de obitu Theodosii inscribitur expressit. ceterum utrum
ante an post stragem illam Thessalonicensem hic liber ad
imperatorem missus sit quis quaeso diiudicabit? hoc tamen
certum est codices quibus utimur ex exemplo Theodosio
dicato originem duxisse. supersunt opuscula de Helia, de
Nabuthae, de Tobia‚ quae ex sermonibus in librorum
formam redacta esse facile demonstrari potest. et quod ad
primum ex sermonibus quadragesima ineunte habitis compo-
situm adtinet sufficiet hos locos 458, 17 (‘audistis quid
hodie lectum sit') et 443, 5 sqq. (‘putatis audistis . . .
audite') inspicere. quibus adde uerba 443, 7 ‘propter hos
fortissimos uiros‘‚ unde colligimus tribunos militum centurio-
nesque tum in ecclesia adfuisse, neque a uero abest Ambro-
sium, cum bene sciret- eos uenturos esse, orationem ita con-
formauisse‚ ut acrius in ebrietatem inueheretur. atque in
eosdem derecta sunt quae 448, 13 sqq. de optationibus inter
potandum prolatis dicuntur. in libello de Nabuthae non tam
certa pristinae formae documenta insunt, sed ex tota eius
dispositione, ex agendi ratione et elocutione eum ad sermones
redire intellegitur. uerum non desunt ea in libro de Tobia‚

¹) cf. 307, 14; 316, 2; 319, 17.
²) cs. 316, 6: 817. 173 318, 4.

