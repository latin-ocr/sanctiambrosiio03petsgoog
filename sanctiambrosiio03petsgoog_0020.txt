X Praefatio.

quaedam latitudo deprehenditur, atque elocutione differentia
quoque adparet. denique recte obseruauerunt Maurini apolo-
giae alterius scriptorem in sacrae scripturae locis adferendis
nonnumquam ex alio quam quo Ambrosius uti solet fonte
hausisse ¹). qnae cum ita sint, quin ab Ambrosio hic liber
abiudicandus sit non dubito, sed ad quem auctorem redeat
cum ceteris qui de hac re disputauerunt me nescire fateor.
non fugit sane Gillotium similitudinem quandam inter apolo-
giae alterius scriptorem et eum qui sermones de sacramentis
uolgo Ambrosio adscriptos composuit intercedere eo quod
uterque eodem modo de infirmitate uocis suae queratur (cf.
376 6 ‘de fragilitate nocis' et de sacr. 1 6, 24 ‘secundum
fragilitatem uocis’). quamquam uehementer errauit, curn ea
re confirmari putauit et apologiam alteram et sermones illos
ad Ambrosium referendos esse, cui in orando saepe uocem
obtunsam esse—Augustinus testaretur (Confess. VI 3, 3). nam
recte negauerunt Maurini id ullius momenti esse, qui apte
Basilii de nocis suae infirmitate querentis uerba (hom. in
psalm. 1)²) adtulerunt. simul ea re nequaquam id effici adpa-
ret, ut apologiam alteram et opusculum de sacramentis eidem
auctori tribuere liceat. neque maioris momenti est ad eam
rem comprobandam quod in utroque libello eadem fere
uerbosa explicandi ratio molestasque repetitiones et ambages
satis frequentes inueniuntur. ³) sed simile qnid sane utrique
contigisse uidetur. etenim in amplissimo illo sermonum cor-
pore, quod codice s. Galli 188 qui est saeculi VH continetur,
opusculum de sacramentis legitur in sermones VII distribu-
tum ⁴) hac inscriptione sermoni primo adiecta: ‘incipit prima
dies in pascha'; ceteris praefixum est: ‘item sequentia'‚ ante

¹) quod accuratius demonstrare et longum est neque huius loci esse
uidetur„

²) 1 227 Β διὰ τὴν οὑντρόφον ἀσθένειαν τῆς φωνῆς ἡμᾶς ἐπιλιπούσης.

³) cf. Ihm Stud. Ambros. p. 71.

⁴) sectiones XXV et XXVI sermonis VI a ceteris peculiari titulo: ‘VII
item sequentia· distinctae sunt, quod doxologiae in sectione XXIIII ul·
tima positae respondet.

